<div class="card">
        <div class="item item-divider">تاريخچه</div>
        <div class="item item-text-wrap">
        <p>
        	رشته آمار دانشگاه شیراز  با راه اندازی دوره کارشناسی از سال 1342 در بخش رياضي تاسیس گرديد. در سال 1349 بخش رياضي به دو بخش مجزا به نامهای بخش رياضي و بخش آمار تفكيك شد. در همین سال  دوره کارشناسی ارشد و در سال 1369 دوره دکتری گشایش یافت. بخش آمار به عنوان يك بخش مستقل در زمينه آمار و احتمالات از مهر ماه 1370 رسماً آغاز به كار نمود. در حال حاضر اين بخش داراي 3 استاد، 2 دانشيار و  8 استاديار مي‌باشد. همچنین بخش آمار دارای 4 عضو هیئت علمی بازنشسته می باشد که در زمینه های مختلف علمی کماکان افتخار همکاری با انها وجود دارد. بخش اكنون به تربيت دانشجويان دكتري در رشه آمار ریاضی در دو گرايش استنباط و احتمال، كارشناسي ارشد در رشته آمار ریاضی و كارشناسي در رشته آمار و آمار و کاربردها مشغول است. هر نيمسال تعداد زیادی  دانشجو از رشته‌هاي ديگر در مقاطع مختلف دروس آماري را از بخش آمار اخذ مي‌نمايند. بخش آمار از ابتدای تاسیس، در كنفرانسها, کارگاهها و سمينارهاي داخلي و خارجي شرکت و فعالیت چشم گیری داشته و  مقاله‌هاي متعدد علمي ارائه کرده است. به علاوه در مجلات معتبر داخلي و بين‌المللي نیز مقاله‌هاي بسیاری که بیانگر فعالیت های پژوهشی اعضاء هیئت علمی این بخش است را می توان مشاهده نمود. افزون بر اين اعضاي هيئت علمي بخش تا به حال چندين كتاب ترجمه و تاليف كرده‌اند. يك كتابخانه نيز در اختيار بخش آمار مي‌باشد كه حاوی تعداد زیادی كتاب انگليسي و فارسي در زمينه آمار و احتمالات است كه مورد استفاده دانشجويان و اعضاي بخش می باشد. همچنین اساتید بخش آمار در زمینه ارتباط با صنعت نیز مجری طرحهای پژوهشي متعدد میباشند. بخش آمار افتخار برگزاری هشتمین کنفرانس آمار ایران و سومین کارگاه احتمال و فرآیند های تصادفی را نیز در کارنامه خود داراست. 
        </p>
        </div>
</div>