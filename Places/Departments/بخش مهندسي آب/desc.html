<div class="card">
        <div class="item item-divider">تاریخچه</div>
        <div class="item item-text-wrap">
        <p>
        بخش مهندسي آب دانشكده كشاورزي درسال 1342 فعاليت خود را دردانشگاه شيراز آغاز نمود ودرآن زمان با همكاري بخش خاكشناسي دانشجويان اين بخش را با عنوان " آب وخاك" فارغ التحصيل مي نمود. بخش آبياري در آغاز, فعاليت خود را در محلی كوچك استيجاري كه فاقد هرگونه آزمايشگاه و وسايل وتجهيزات بود تنها با يك استاد و يك مربي شروع نمود و در سال‌‌هاي بعد با استخدام اساتيد جديد، كادر آموزشي بخش  به چهارنفر افزايش يافت.  درسال 1349 فعاليت جديد اين بخش براي پذيرش دانشجو در دوره فوق ليسانس آغاز گرديد و فعاليت خود را تاكنون در زمينه آموزشي و پژوهشي درمقطع كارشناسي وكارشناسي ارشد و دکتری توسعه داده است. اكنون اين بخش با نام "بخش مهندسي آب "‌با تعداد 14 نفر اعضا هيات علمی  و 12 نفر کارمند با توسعه آزمايشگاه‌هاي متعدد و امكانات وسيع به عنوان يكي از بخش‌هاي مطرح در كشور ايران و جهان مشغول به فعاليت مي باشد.
فارغ التحصيلان اين بخش در وزارتخانه‌ها،‌سازمان‌ها، ادارات دولتي، و مهندسين مشاور كشوربه ويژه درسمت مديريت هاي فني سازمان هاي آب , جهادكشاورزي, شركت آب وفاضلاب  وساير نهادهاي وابسته مشغول به فعاليت مي باشند.
ازنقطه نظرتحقيق بخش مهندسي آب بيشترين سهم مقالات پژوهشي رادرزمينه آبياري كشورايران را به عهده داشته است وبه همين دليل به عنوان قطب علمي مديريت آب درمزرعه درسطح كشور مطرح مي باشد.
تحقيقات بسياری نيز در زمينه اقليم و هواشناسی انجام شده که دراين راستا مرکز مطالعات اقليمی نيز تاسيس گردِيده است اين مركزتمام توان علمي و پژوهشي خود را به زمينه هاي اقليم شناسي–اقيانوس شناسي رابطه اين علوم با بخش‌هايي نظير كشاورزي و ساير بخش‌هاي جامعه معطوف داشته است و همچنين به بررسي پيش بينی پديده‌‍ هايي نظير سيل و غيره داشته است.
تحقيقات انجام شده دربخش مهندسي آب درزمينه هاي مختلف ازجمله موارد زيرمي باشد:
- ارزيابي شبكه هاي آبياري دشت هاي كشورجهت افزايش راندمان انتقال ومصرف آب دراراضي  زيرپوشش سدها
- ارائه مدل هاي گياهي تبخيروتعرق گياه مرجع وگياهان زراعي بااستفاده ازاطلاعات ليسيمتروزني

- ارئه مدل كامپيوتري تعيين نياز آبي گياهان جهت برنامه ريزي آبياري درشرايط خشكسالي وترسالي بااستفاده ازروش هاي نوين

        </p>
        </div>
</div>