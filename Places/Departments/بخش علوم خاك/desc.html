<div class="card">
        <div class="item item-divider">تاریخچه</div>
        <div class="item item-text-wrap">
        <p>
        	
		در سال 1340 در زيرزمين يک خانه کوچک استيجاري که دانشکده کشاورزي دانشگاه شيراز را تشکيل مي داد يک آزمايشگاه خاکشناسي با يک مربي و مستخدم شروع به کار کرد.در سال 1342 آزمايشگاه فوق به بخش خاکشناسي تبديل و با بخش آبياري همان دانشکده مشترکا به تعليم دانشجويان دوره ليسانس در رشته آب و خاک مبادرت نمودند و پس از آن و همزمان با تاسيس بخشهاي جديد دانشکده، بخش خاکشناسي با استخدام افراد جديد مستقلا فعاليتهاي آموزشي و تحقيقاتي خود را شروع کرد. در زمينه تحقيقاتي اين بخش داراي حدود هزار متر مربع زيربناي آزمايشگاه و گلخانه مي باشد که به کارهاي آموزشي و تحقيقاتي اختصاص دارد. اين بخش که با همت افرادي مانند دکتر علي اصغر پارسا، دکتر احمد کاشي راد، دکتر رامز مهجوري، دکتر موسي حجتي، زنده ياد دکتر سيد ناصر ميرزامصطفي راه اندازي و فعاليت کرده است اکنون به بخش علوم خاک تغيير نام داده و با برخورداري از اعضاي هيأت علمي آموزشي و پژوهشي، کارشناسان و دانشجويان تحصيلات تکميلي، داراي ظرفيتهاي بالقوه سرشاري است که با انجام تحقيقات و پژوهشهاي مختلف و استفاده ازشبکه هاي علمي درسطح ملي و بين المللي بازده فعاليتهاي علمي خود را به حدي افزايش داده است که نه تنها توانسته است نيازهاي استان را از نظر علمي برطرف سازد؛ بلکه درسطح ملي و حتي بين المللي نيزبه خوبي بدرخشد.
        </p>
        </div>
</div>