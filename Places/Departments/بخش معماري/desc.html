<div class="card">
    <div class="item item-divider">درباره</div>
    <div class="item item-text-wrap">
        <p>


            تاریخچه

            استان فارس از ديرباز سهم عمده‏اي در تمدن و معماري ايراني و اسلامي داشته و بخش عمده‏اي از ميراث معماري ما در اين استان وجود دارد. اين آثار با شيوه‏هاي مختلف از دوران هخامنشي و ساساني تا شكوفايي دوران اسلامي همه جاي اين استان را مزين كرده است. شهر شيراز در طول تاريخ پر افتخار خود معماران شايسته‏اي چون قوام‏الدين و زين‏العابدين شيرازي را پرورده است كه تا سمرقند و بخارا آثارشان را فراگرفته است.

            با توجه به جمعيت جوان كشور و نياز وافري كه به ساخت فضاي زيست، كار و تفريح و … وجود دارد و همچنين با عنايت به آثار برجسته و منحصر به فرد معماري و شهرسازي در شيراز و به منظور حفظ و اشاعه‏ هنرهاي سنتي،  دانشكده هنر و معماري دانشگاه شيراز در سال 1373 با پذيرش 25 نفر دانشجو در مقطع كارداني معماري در محل دانشكده ادبيات و علوم انساني دانشگاه شيراز فعاليت خود را آغاز نمود .
            پس از آن در مهر ماه 1377 با پذيرش دانشجو در مقطع کارشناسی ارشد پیوسته معماری فعاليت خود را ادامه داد.
            در مهر ماه 1375 بدليل مشکل کمبود مکان و گستردگی فعاليت های کارگاهی  اين رشته ها به دانشکده مهندسی منتقل و بصورت زير مجموعه ای از آن دانشکده فعالیت نمود .
            در مهر ماه سال 1377 دانشکده  به طور رسمي  مستقل گرديد و  بخشهای آموزشی و معاونت­های مختلف آموزشی و دانشجوئی - فرهنگی شکل گرفت و بخش معماری بصورت مستقل به فعالیت خود ادامه داد.
            در سال 1378 بدليل تغيير در سرفصل دوره و نحوه پذيرش از طرف وزارت علوم و فن آوری،  دانشجو در مقطع کارشناسی مهندسی معماری پذیرفته گردید.
            از شهريور 1379 اين دانشکده به محل زیبایی که با همت آقای احمد نادر کاظمی از خيرين بنام شيراز در گلدشت معالی آباد احداث گرديده منتقل شده استو به فعاليت خود ادامه می­دهد ..

            ساخت دانشکده

            از سال 1384 دوره کارشناسی ارشد ناپیوسته معماری راه اندازی گردید .
            سال 1384  آغاز همکاری جهت راه اندازی و  پذیرش دانشجو در مقطع کارشناسی مهندسی معماری  با پردیس دانشگاه در قشم است.
            از مهر ماه  1391   پذیرش دانشجو در مقطع کارشناسی ارشد ناپیوسته  معماری در پردیس دانشگاه شیراز شروع گردید.
            از سال 1391  با پذیرش دانشجو در مقطع کارشناسی مهندسی معماری با پردیس دانشگاه در امارات همکاری خود را شروع کرد.

            در حال حاضر  بخش معماري در مقاطع  زير دانشجو دارد :
            کارشناسی مهندسی معماری
            کارشناسی ارشد معماری
            کارشناسی ارشد معماری ( پردیس دانشگاه شیراز)
            کارشناسی مهندسی معماری ( در امارات )

            برنامه های آتی بخش معماری جهت ایجاد گرایش ها و مقاطع جدید:
            کارشناسی ارشد معماری منظر

            دکتری معماری

            تعريف رشته معماري:

            معماري در لغت به معناي علم بنايي و ابعاد سازي آمده است و معمار به معناي بسيار عمارت كننده آنكه عمارت كند و موجب رونق و تعالي گردد و عمارت نيز به معني آبادي است. لغات هم ريشه معماري و عمارت نيز همه معنايي از آباداني و زندگي و حيات را درخود دارند. معمر به معناي طويل العمر، معمر به معناي منزل فراخ با آب و گياه ومردم است. معمور يعني آبادان، آباد، مسكون و داراي جمعيت از مردمان (لغت نامه دهخدا).

            در قرآن نيز در مواردي به ساختن و معماري و يا عمارت كه ريشه معماري دارد، اشاره شده است. هنگامي كه خداوند مي‎فرمايد “عمروالارض” يعني زمين را آباد كنيد و زمين بنايي والا مي باشد. تعمير هم از همين ماده است و همچنين عمر نيز به معناي تعمير بدان بواسطه روح است واگر زيارت خانه خدا هم عمره مي گويند باز به همين خاطر است كه زيارت مردم مايه آباداني بيت الله الحرام است. در تفسيرالميزان مجموعه اين معاني ( لغوي وقراني) نشان مي دهد كه مفهوم “معماري” عميق‎تر از ساختن به تنهايي و ابعادش وسيعتر از به وجود آوردن كالبد يك ساختمان مي‎باشد كه مفاهيمي مانند زنده‎سازي و احياء و تداوم وحيات وآباداني را درخود نهفته دارد يا به عبارت ديگر معماري همواره به معناي ايجاد فضايي با روح و حيات تصور مي گردد. در اين جا در مقام تعريف معماري بايد به چند نكته زير توجه كنيم :
            اول اينكه در معماري هميشه معرفت و عمل به هم پيوسته است وسير ازمعرفت به عمل واجرا معماري را پديد مي آورد. ديگر اينكه اثرمعماري همواره در پيوند با محيط مطر ح است و بدون ارتباط با محيط و بافت اطرافش شكل نمي‎گيرد وتعريف نمي شود.
            بدين ترتيب از مجموعه تمامي آنچه به اجمال بيان شد بطور خلاصه ميتوان گفت كه:
            معماري نوعي عمل خلاقانه است كه مقصود آن شكل دادن به فضاي زيست انسان درتماميتش مي‎باشد و گستردة آن از جوابگويي به نيازهاي انساني در پيوند با محيط و طبيعت تا بيان عواطف و اعتقادات او طيف وسيعي را در برمي‎گيرد.

            اهداف رشته معماري :

            هدف رشته معماری پرورش استعداد خلاقه ء و انتقال دانشها و مهارتها جهت تربيت متخصصين کارآمدی است كه با ادراك معرفت‍ها و تئوريهاي مربوط به موضوع بنا به جنبه هاي عملي آن نيز توجه نموده و حركت از معرفت به عمل و اجرا را پدپد‌آورد. نهايتاً توان انتظام بخشي به فضاي زيست انساني را داشته و ابعاد كمي و شرايط كيفي زيست و رشد در جامعه را فراهم آورد.

            نقش و توانائي رشته معماري:

            فارغ‌التحصيلان اين رشته با توجه به آنچه گذشت و بر اساس توانايي‌هايي كه در روند آموزش كسب نموده‌اند مي‌توانند در زمينه‌هاي زير ابقاء نقش نمايند:

            1-  طراحي (تك بنا يا مجموعه‌هاي زيستي كوچك)، از طرحهاي اوليه تا مراحل اجرايي كار و طراحي اجزاء و عناصر تشكيل دهنده بنا، اين زمينه از كار معمار در حقيقت وظيفه محوري او را تشكيل مي‌دهند.
            2-  راهبري و سرپرستي دفاتر مشاور معماري و شهرسازي
            3-  نظارت عمومي و عالي بر صحت انجام كار در عمليات اجرايي ساختمانيمديريت و هماهنگي‌هاي اجرايي پروژه‌هاي معماري و شهرسازي (تا حد بناهاي عمومي متوسط) و توانايي مشاركت در مديريت اجرايي پروژه‌هاي معماري گسترده
            فارغ التحصيلان اين رشته در سازمانهائي نظير شهرداريها، استانداريها، شركتهاي خصوصي مهندسي مشاور مشغول بكار مي گردند.
        </p>
  </div>
</div>