<div class="card">
        <div class="item item-divider">تاریخچه</div>
        <div class="item item-text-wrap">
        <p>
        بخش مدیریت مناطق بیابانی دانشکده کشاورزی دانشگاه شيراز، با يک نفر عضو هيأت علمی تمام وقت در سال 1375 تأسيس و با پذيرش دانشجو در مقطع کارشناسی ارشد آغاز به کار کرد. اولين دوره پذيرش دانشجو در رشته مدیریت مناطق بیابانی با 4 نفر دانشجو از مهر سال 1375 صورت گرفت. اين بخش تاکنون 18 دوره پذيرش دانشجو در مقطع کارشناسی ارشد داشته است. طی اين 18 دوره در اين مقطع 95 نفر فارغ التحصيل شده اند و از اين تعداد عده زيادی موفق به ادامه تحصيل در مقطع بالاتر شده اند.  در سال 1382 موافقت اصولی تأسيس دانشکده منابع طبيعی و محيط زيست و در سال 1383 موافقت قطعی تأسیس رشته های مهندسی منابع طبیعی - محیط زیست و مرتع و آبخیزداری از وزارت علوم و فناوری اخذ گردید. پذیرش دانشجو در دو رشته مهندسی مذکور از مهر سال 85 آغاز گردیده است و هم اکنون 185 نفر دانشجوی کارشناسی در این دو رشته مشغول به تحصیل می باشند. ضمنا 38 نفر دانشجوی کارشناسی ارشد مشغول به تحصیل می باشند. شایان ذکر است با اخذ مجوز از شورای گسترش وزارت علوم دو رشته کارشناسی ارشد مهندسی منابع طبیعی- فرآوری محصولات شیلاتی و تکثیر و پرورش آبزیان نیز با پذیرش 6 دانشجو از نیمسال دوم تحصیلی 93-92 در این بخش راه اندازی شده است.
        </p>
        </div>
</div>