<div class="card">
        <div class="item item-divider">تاريخچه</div>
        <div class="item item-text-wrap">
        <p>
        	  بخش زیست شناسی دانشگاه شیراز فعالیت خود را قبل از سال 1340 به عنوان بخشی از دانشکده پزشکی آغاز نمود و پس از آن به عنوان یکی از بخش های دانشکده علوم دانشگاه شیراز به فعالیت های خود ادامه داد. در حال حاضر پذیرش دانشجو در دوره کارشناسی در گرایش های زیست شناسی عمومی و زیست شناسی سلولی مولکولی و در دوره کارشناسی ارشد برای رشته های علوم گیاهی (گرایش های فیزیولوژی، سیستماتیک اکولوژی و سلولی تکوینی) و علوم جانوری (گرایش های فیزیولوژی، بیوسیستماتیک و سلولی- تکوینی) و در زیست شناسی سلولی مولکولی و بیوشیمی صورت می گیرد. در دوره دکتری در رشته های علوم سلولی مولکولی، بیوسیستماتیک جانوری، فیزیولوژی جانوری و فیزیولوژی گیاهی پذیرش دانشجوصورت می گیرد. این بخش در حال حاضر دارای 20 عضو هیئت علمی می باشد.
        </p>
        </div>
</div>