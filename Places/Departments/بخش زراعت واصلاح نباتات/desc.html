<div class="card">
        <div class="item item-divider">تاریخچه</div>
        <div class="item item-text-wrap">
        <p>
        	بخش زراعت و اصلاح نباتات دانشكده كشاورزي دانشگاه شيراز با راه اندازي رشته كارشناسي زراعت و اصلاح نباتات در سال 1343 تاسيس شد. اين بخش با بيش از چهل سال فعاليت مستمر آموزشي و پژوهشي از قديمي‎ترين بخش‎هاي آموزشي اين دانشكده به شمار مي‎ آيد. دراين بخش رشته اصلاح نباتات در مقطع كارشناسي ارشد در سال1347، رشته زراعت در مقطع كارشناسي ارشد در سال 1350، رشته شناسایی و مبارزه با علفهای هرز در مقطع کارشناسی ارشد در سال 1387، رشته زراعت در مقطع دكتري در سال 1381 و رشته اصلاح نباتات در مقطع دکتری در سال 1386 نوگشايي شدند. در حال حاضر حدود 200 دانشجو در دوره های مختلف تحصیلی ارایه شده توسط بخش مشغول به تحصیل می باشند. بخش زراعت و اصلاح نباتات با داشتن سیزده عضو هيات علمي دامنه وسيعي از تخصص‎هاي مرتبط با علوم زراعت و اصلاح نباتات از جمله زراعت، اكولوژي گياهي، فيزيولژي گياهي، علفهاي هرز، ژنتيك كمي و مولكولي، اصلاح نباتات، بيوتكنولوژي، آمار زيستي و طرحهاي آماري را پوشش می دهد و دروس متعددي را به ساير بخش‎هاي دانشكده كشاورزي ارائه مي‎دهد. بخش زراعت و اصلاح نباتات دانشگاه شیراز به لحاظ کیفیت آموزشی و پژوهشی در میان همتایان خود در سطح کشور جایگاه برجسته ای دارد. موجب خرسندی است که بسیاری از دانش آموختگان بخش در زمینه های اجرایی، آموزشی، پژوهشی و اقتصادی به موفقیتهای قابل توجهی دست یافته اند.
        </p>
        </div>
</div>