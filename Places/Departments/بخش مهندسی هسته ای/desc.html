<div class="card">
    <div class="item item-divider">ط¯ط±ط¨ط§ط±ظ‡</div>
    <div class="item item-text-wrap">
    <p>
        تاريخچه

        همواره رشد و پيشرفت بشر مرهون بكارگيري مناسب نيروها و انرژيهاي موجود در طبيعت بوده است. نيروي بخار و پس از آن استفاده از سوخت هاي فسيلي در موتورهاي احتراقي ضمن پيشرفت صنعتي، انسان را متوجه ذخاير محدود و تجديدناپذير اين منابع گرانبها و طبعاً يافتن راهكارهايي جهت جايگزيني سوختهاي ارزان، پاك و مناسب نمود.

        از سوي ديگر توجه دانشمندان به خاصيت پرتوزايي برخي عناصر و استفاده هاي گوناگون آن در علوم مختلف، بيش از پيش ارزش و ماهيت حياتي علم هسته اي و رهيافت تكنولوژيك در اين علم را نمايان ساخته است.

        از آن جا كه پيشرفت صنعتي اصيل در اين علم محدود به چند كشور خاص بوده و دارندگان آن به علت استراتژيك بودن و قابليت استفاده غير صلح آميز از توسعه علوم مربوط به اين رشته، در كشورهاي در حال توسعه پرهيز جدي دارند، بومي كردن و فعاليت تحقيقاتي و عملياتي در اين بازه خود نوعي جهاد علمي و روشنگر راه توسعه كشور در قرن آينده خواهد بود. از اينرو به حق قرن آينده را قرن انرژي هسته اي ناميده اند.

        رشته مهندسي هستهاي جهت تربيت مهندسان كارآمد در زمينه بكارگيري علوم هستهاي و شاخههاي آن در صنعت ، کشاورزی و پزشکی به وجود آمده و دانشكده مهندسي دانشگاه شيراز برای اولین بار در ایران در سال 1355 رشته مهندسی هسته ای را ایجاد نمود و پس از انقلاب نیز بنا به رسالت خود در سال 1377 اقدام به بازگشایی بخش مهندسي هسته اي نمود. اين بخش با پذيرش دانشجو در مقطع كارشناسي ارشد فعاليت خود را آغاز نموده و پس از تصويب، از سال 1385 اولين دوره ی دانشجويان دكترای راکتور و از سال 1386 اولین دانشجوی دکترای پرتوپزشکی شروع به تحصیل نمودند و بزودی در مقطع کارشناسی نیز دانشجویان در این بخش امکان تحصیل خواهند یافت.

        اين بخش داراي 8 نفر هيأت علمي است با دو مركز تحقيقاتي ايمني هسته اي و مركز تحقيقاتي تابش نیز همکاری مي كند.

        تعداد دانشجويان مقطع كارشناسي ارشد بخش مهندسي هسته اي در حال حاضر 53نفر (31 نفر رآكتور و 22نفر پرتوپزشكي) و تعداد دانشجويان مقطع دكترا 12نفر (9نفر رآكتور و 3نفر پرتوپزشكي) مي‌باشد.

        بخش مهندسی هسته ای دارای تفاهم نامه های همکاری با دانشگاه توهوکو ژاپن، تورینو ایتالیا، جین سیان چین و پیزا ایتالیا است که امکان ادامه تحصیل دانشجویان دکتری و تعریف پروژه های تحقیقاتی مشترک را فراهم ساخته است. همچنین اولین لوپ تحقیقاتی ترموهیدرولیک ایران بزودی در این بخش جهت امور تحقیقاتی آموزشی با همکاری سازمان انرژی اتمی ایران راه اندازی می گردد .

        بخش مهندسي هسته اي جهت تكميل آموزشهاي فني و نظري خود از مجموعه آزمايشگاه هاي مجهز، نظير آزمايشگاه فيزيك هستهاي و آزمايشگاه دزيمتري بهره مي برد. همچنین از آزمایشگاه های مجهز مرکز تحقیقات تابش جهت آموزش کمک گرفته می شود.
    </p>
    </div>
</div>