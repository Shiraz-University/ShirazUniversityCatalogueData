<div class="card">
        <div class="item item-divider">تاریخچه</div>
        <div class="item item-text-wrap">
        <p>
        	بخش اقتصاد كشاورزي دانشگاه شيراز در سال 1342 با پذيرش دانشجوي دوره كارشناسي شروع به فعاليت نمود. در راستاي پيشرفت، اين بخش موفق به پذيرش دانشجو در مقاطع تحصيلي كارشناسي ارشد در سال 1356 و دكتري در سال 1376 گرديد.

اهميت و نقش رشته اقتصاد كشاورزي را مي‌توان از دو ديدگاه مختلف مورد بررسي قرار داد. از ديدگاه خرد، هدف اصلي اقتصاد كشاورزي، شناسايي، تجزيه و تحليل و ارائه راهكارهاي مناسب جهت فايق آمدن بر مشكلات اقتصادي بهره‌برداران بخش كشاورزي مي‌باشد كه به تدريج با تجاري شدن كشاورزي، اهميت بيشتري مي‌يابد. در سطح كلان، با استفاده از دانش اقتصاد كشاورزي مي‌توان برنامه‌ريزي و سياست گذاري بخش كشاورزي را انجام داده و به دولت و مراجع قانون گذاري و برنامه ريزي كمك نمود.
        </p>
        </div>
</div>